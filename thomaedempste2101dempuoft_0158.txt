96 HISTORIA ECCLESIASTICA

ALEXANDER BARCLAYUS, 172.
‘⁴ ALEXANDER Barclayus‚ nobilis et egregius poeta, et insignis orator,
geute Scotus, sub Maria regina decessit, vel, ut alii volunt, sub finem
Eduardi VI.’' inquit Holinshedus Hist. pag. MDccxlx. Scripsit

Orationes varias lib. 1.
Poemata varia lib. 1.
De Fide Orthodoxa lib. Ι.

Vixit in Anglia, patria sua religionis ergo pulsus, et sub aureo Ma-
riae Anglicanae imperio obiit anno MDLu.

ADAMUS BLUNTUS. 173.

ADAMUS Bluntus Franciscanus magna inter suos fama, sacrae theo-
logiae lector, et Roxburgensis coenobii in Scotia superior, difficillimo
tyrannidis Anglicanae tempore, a J oanne Baliolo Scotorum rege mis-
sus ad Eduardum Ι. Anglum tanquam orator, ut conquereretur no-
mine regis sui, Anglum impie, et crudeliter, et contra foedus Scotiam
divexare, et injurias subditis inferendo, et modis subdolis, sed illicitis,
fidem ab eo nunquam debitam exigendo, insuper urbes suas hostiliter
invadendo, subditosque necando, aut furis instar spoliando, quapro-
pter Scotiae regem omnem fidem, quam aut ipse, aut subditi sui no-
mine suo, ratione terrarum in Anglia possessarum, deberent, penitus
abnegare, et feudis renunciare. Haec paene verbatim Holinshedus His-
tor. Anglic. pag. DCCCXIX. Hic Adamus scripsit, ut in Indice Maiae,
Pro Rege J oanne lib. 1.
Summarium Sententiarum lib. 1.
Conciones et Lecturas lib. 1.
Legatione fungebatur anno MCCXCVL ineunte mense Aprili; et
fide in reges, amore in patriam, literatura theologica, paucos pares
aetate sua habuisse censetur.

DUNCANUS BORNETTUS. 174.

DUNCANUS Bornettus, alias Burnatus‚ natione Scotus, mag-
nam ab eruditione famam paravit apud Germanos, cum quibus
multum temporis vixit: medicinae doctor eximius, et chymicae
peritus, in illud incubuit studii, ut Spagiricen Hippocraticae conjun-
geret. Scripsit multa, sed, ut apparet, parum edidit suorum operum3

