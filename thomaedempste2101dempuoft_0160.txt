98 HISTORIA ECCLESIASTICA

Apostata Balaeus, cum semper male de nostratibus et senserit et
scripserit, hunc tamen suo encomio fraudare non sustinuit, nam
centuria XIV. numero LXI. “ Boethius in omni philosophiae ac the-
ologiae scholasticae cognitione affatim eruditus.’' Centur. eadem, num.
LXXXVIII. ‘⁶ Insignis Scotorum chronographus.'’ Et paulo post: “ Mag-
num opus de Scotorum Historia.” centur. eadem, num. LXV. virum vo-
cat disertissimum. Has veras laudes maledicentissimum pecu& et de
magia nigra apud suos Wallos convictus, infamis haereticus Humfre-
dus Lhuydus, virulentiae vento conatus afflare, non tam gentis odium,
quam puerilem ignaviam prodidit. Ita enim ε

Hectoris historici tot quot mendacia quaeris ;
Si vis ut numerem, lector amice, tibi,

Idem me jubeas fluctus numerare marinos,
Et liquidi stellas dinumerare poli.

O Latina Siren! belle, beate! nam praeterquam quod nullum acu-
men, 'qualis illa cacophonia, “ tot quot‚'’ tum illud quam puerile,
“lector amice !'' tum ‘⁶ numerem, numerare, dinumerare? nonne furcis
Parnasso exigendum ? denique quam felicia epitheta “ fluctus marinos,
liquidi poli !” Ita sane per me omnes scribant Scoticae aestimationi
parum aequi consultores, ut dum nostratium verIs praeconiis officiunt,
infantilem suam imperitiam prodant. Sane huic tam impudenti liceat
opponere cultos hominis Itali versus: is est Latomus.

Quisquis ad tumulum obstupescis istum,
Taedas perpetua micare luce,

Lucem perpetuis adesse taedis,

Et quis sic statuit, cupis doceri3

Fiat: hic recubat Boethus Hector,

Ille qui patriae suae tenebras,

Atque illas patrias, nitore linguae
Invecto Latiae, fugavit ultra

Thylen, et vitrei vigoris Arcton.
Persolvunt Sootides proin Camoenae,
Cum passim incipiant queantque haberi
Romanae, meritas suo parenti

Grates, et tumulum volunt ad istum
Taedae perpetua micare luce,

Lucem perpetuis adesse taedis.

