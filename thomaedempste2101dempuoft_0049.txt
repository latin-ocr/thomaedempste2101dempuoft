AD THOMAM DEMPSTERUM,

PERILLUSTR. Ac REVERENDISS.

D. BALTHASSARIS BONIFACII RHOfflGINI, ARCHIDIACONI TARVISII,

EPIGRAMMATA.

Barbaries dominam delevit funditus urbem,
Nunc vexat Scotiam, proh superi! impietas :

Tu qui Romanas potes instaurare ruinas,
Debueras patriae conditor esse tuae,

Quique recentasti Latium, vir magne, vetustum,
Antiquare novam debueras Scotiam.

EJUSDEM.

Ut Paralipomenis‚ Thoma, prius edita cedant,
Ut meliora cibis sint analecta, facis.

Esse racemator cupiat jam vinitor ipse,
Ipseque jam messor spicilego invideat.

Nunc ex historiae pratis rapis omnia, nilque
Foenisecae superest, quod sicilire queat.

EJUSDEM.

Seu tenebrae Scotiae‚ seu dant oblivia nomen,
Horruit auspicium nominis illa sui.

InclytuS, atque omni semper memorabilis aevo
Scriptor, ab hac terra tollit utramque notam.

Est, ignominiam Thomas qui nominis aufert,
Lux patriae, Scotiae gloria, gentis honos.

