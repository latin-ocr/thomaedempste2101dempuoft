GENTIS SCOTORUM, LIB. 11. 75

Christi apostolo, sacrandum a fundamentis jecit: inde profectus concio-
nabundus ad Tellein, vicum tribus passuum millibus ab Alecto, alterum
templum ejusdem apostoli nomini dicatum condidit; tertium ad Res-
tennotum‚ nunc canonicorum D. Augustini coenobium. Illic aliquot
annis moratus, ad se confluentem populum posteaquam salubri doc-
trina frequentissimis concionibus confirmasset, Angusiae reliquum,
Mer-niam, Marream, Buthquhaniam, Bogevallem, et Moraviam,
Christi dogmate gentes erudiens, penetravit, haud paucis templis variis
in earum regionum locis, ‘m Petri apostoli honorem conditis sacratis·
que. Tandem vero devenit etin Rossiam‚ ubi ad vitae exitum moratus,
multis et piis sudoribus pro verae pietatis cultu impensis, sanctitate
et eruditione insignis, felicem animam coelo reddenS, corpus apud Ros-
marken sepeliendum reliquioe Haec ille: ego tamen potius apostolicum
legatum putarim, quam pontificem. Meminit anonymus ille mona-
chus Paslatensis‚ rerum Scoticarum scriptor, et J oan. Leslaeus lib. lv.
pag. cmv. Gessit in Bossia episcopatum. De hoc apostolico viro
certa olim traditio erat, quam, praeter unanimem nostratium consen-
sum, etiam Rogerus Hovedenus, exsequitur, Annal. part. 11. pag.
cnxxvn. “ Dicitur quod in cathedrali ecclesia episcopatus Ros-
sensis, quae dicitur Rosmarken, Beatus Bonifacius papa, qui fuit
quartus a Beato Gregorio, sepultus est.'’ Ex hac descriptione eum con-
stat fuisse Bonifacium IV. qui a Phoca Caesare Pantheon dono acce-
pit, et quod omnium daemoniorum erat, beatissimae Virginis et
omnium sanctorum effecit, ut narrat de eo idem Hovedenus, cujus
fides Bai-onio sincera t hic etiam festum omnium sanctorum instituit,
ut praeter Huntindoniensem, Hovedenum, Malmesburiensem, et nos-
tros, consentiunt hagiologi, et ex iis Platina, Ciaconus, et omnes.
Altum tamen silentium apud omnes nostri et superioris aevi rerum
scriptores ecclesiasticarum. Ejus tamen Bonifacii habentur ex eodem
Paslatensi, ut volunt:

De Praerogativa Petri lib. 1.

Paraenesis ad Scotos lib. 1.

Doctrinale Fidei, MS. Aberdoniae olim asservatum, lib. 1.

Venerat ille in Scotiam anno DcV1. aut sane, ut verius alii, Dcxx.

Colitur die XVI. Martii. Breviar—ium Scoticum

