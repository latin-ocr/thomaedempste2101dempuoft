xi

Episc. ccnvu. Abbates extra Scotiam cxcu. Academiarum
F undatores xu. viri domi et tota passim Europa omnium
scientiarum genere illustrissimi. Haeretici pauculi confutan-
tur. Ex suis Historiarum lib. XIx. excerpsit.'’ Bononiae,
1622, 4to.

Aliquo tamen numero est Dempsteri Historia Ecclesias-
tica Gentis Scotorum, sive potius, de Scriptoribus Scotis li-
bri undeviginti. Non est profecto historia, sed historica
fragmenta quamplurima continet, omnia vero ad res ecclesi-
asticas minime spectantia. Res gestas, vel saltem nomina,
mille et ducentorum, si diis placet, scriptorum, recenset.
Scotorum complures, si fides Dempstero habenda, multa li-
teris mandarunt sexcentis ferme annis ante literas in Scoti-
am invectas. Nempe, rex optimus Fergusius, cognomento
Illustris, qui diem obiit supremum anno ante Christi ad-
ventum 318, ‘⁶ quo firmum esset, et successoribus validum
imperium, edidit Leges Politieasss’ Et ‘⁴ Bundevicam
quandam, Amazonio ritu bellicosam, inter nostrates erudi-
tione et scriptis insignes referunt. Haec Scotorum regis “
filia, Britannorum, qui nunc sunt Angli, regina, multa con-
tra Romanos strenue gessit, coloniamque delevit. Tacitus,
Dio, Xiphilinus. Quam scripsisse volunt varia, et in his
Conciones Militares libro uno,’' aliosque quinque libellos,
quorum ultimus est de exercitu pedestri ducendo. Bardi,
vates antiquissimi, ‘⁶ scripserunt Carmina varia lib. i. He-
roum Laudes lib. i. de F ortitudine bellica Patriae Caritati
debita (Lucanus) lib. i. Floruerunt paene a condito regn0.”
Culdei, sacerdotes antiquissimi, ‘⁴ scripserunt Institutiones
ad Clerum et Populum Scoticum lib. i. Floruerunt ab initio
fidei a Scotis receptae.” Tam portentosam sibi bibliothecam
adornaverat Thomas ille noster3 veruntamen quotusquis-
que librorum ex hac lautissima supellectile jam superest?

