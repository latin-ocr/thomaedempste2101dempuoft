XV

labentis in Scotia Religionis Catholicae. De Forduno,
quem ⁶ semper Fordanum vocat, haec memoriae tradidit,
tom. i. p. 9288.ἷηὲ Historia ejus est “ ingens volumen MS. in
bibliotheca collegii S. Benedicti Cantabrigiae in Anglia,
quam diligentissime, sociis juratis, cancellis clathrisque cus-
todiunt: ejus ego lectione multum adjutus optavi, Sed in-
cassum, luce donaretur.” Millii liber, satis quidem notus
sociis nostris Bannatyniensibus, jam pridem in lucem pro-
diit. Erat Georgius Neutonus‚ teste Dempstero, archidia-
conus Dunblanensis, ‘⁶ vir magnae pietatis, nec minoris eru-
ditionis, eo seculo non vulgariter facundus ;’' et florebat
anno millesimo quingentesimo quinto. Dolendum sane est,
in tanta penuria illiusmodi scriptorum, talem libellum pe-
nitus periisse. Gilbertus Brunus‚ Coenobii Novi apud Gal—
lovidienses dictus abbas, mortuus est Lutetiae anno 1612.
In hac nostra editione libri longe rarissimi ita versati su-
mus, ut paginam pagina fere referat, versum versus non item.
Paginarum, sicut et scriptorum, numerus saepissime turba-
tus est: omnia tamen menda ejusmodi non corrigenda cu—
ravimus, quo scilicet facilior aditus pateat ad loca ex edi-
tione priore passim citata. Errorem gravissimum sub libri
finem erravit typographus, ponendo 3179 pro 1179; sed,
per duodecim posteriores paginas, scriptorum numerum res-
tituimus. Liber iste, in lucem editus altero post Dempsteri
mortem anno, foedissimis scatet erroribus3 et opus quidem
aggressi sumus taedii plenum et molestiarum. Hunc tamen
mihi laborem non mediocriter levavit amicus meus optimus
Ninianus Little‚ vir in hisce studiis diu multumque versa-
tus. Plagulas ille omnes mira sedulitate legit atque rele-
git. Primo trepidantius timidiusque rem gessimus, sed, usu
et experientia edocti, aliqua fiducia opus esse comperimuS,
si quis librum ejusmodi tractare velit3 nam tantum non

