SIMONIS RODERISII HARLENI BATAV1‚

PHILOSOPHIAE ET MEDICINAE DOCTORIS.

Non minus augusto genio quam nomine magnus,
Pelleus juvenis, cum bellipotentis Achillis
Aspiceret cineres, totum se fudit amaras

In lachrymas, imo ducens has pectore voces z
Felix Pelides, aeterno carmine magnus

Quem canit, Aoniaque tuba coelo aequat Homerus :
Ast ego, totius mundi domitorque tremorque,
Destituor digno laudum praecone mearum ε

Sic mea cum vita Stygias migrabit ad undas,
Fama brevi nomenque meum mox excidet aevo,
Ut qui consenuit patriis inglorius arvis.

Sic moriar, reliquumque nihil post busta tenebo?
Nequicquam magnus, nil debellasse tot urbes,
Nil orbis vasti populos fraenasse juvabit.

Scilicet haud minor est virtus quaesita tueri
Nomina, praeclaris quam famam quaerere factis.
Quas, Dempstere, igitur tibi Martia Scotia grates,
Quas referent heroum animae, quorum inclyta gesta,
Foeda tecta situ, densisque sepulta tenebris,
Eruis in lucem, meritaque ad sidera laude
Evehis, historiaeque tuba super aethera tollis Ξ*

VIRO 1NCOMPARABJL1‚
AMICO, HEU QUONDAM! RARQ.
M. S.

JOANNES RHODIUS DAN-its.

Aras, arma, focos, leges, sociosque Quiritum,
Invidia inscitiae nube tegebat avis.

Alma Themis, priscae stirpis memor, axe Trioni
Dempstero calamum vindiciasque dedit.

Ille deum atque urbis Latio sermone nitorem
Restituit vobis, historiaeque fidem.

f

