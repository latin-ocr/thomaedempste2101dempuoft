GENTIS SCOTORUM, LIB. ΙΙ. 115

Andreas Melvinus Georgio Buchanano praeceptori suo, et Musa-
rum parenti:

Nuper te, Buclmnane, cum viderem
Aegrum, languidulum, toro jacentem,

Et fato, et capulo, heu! nimis propinquum,
Visus tum mihi sum videre Musas
Aegras, languidulas, toro jacentes,

Et fato, et capulo, heu ! nimis propinquas.
Tum sensi ut meliuscule te habere,

N ec tristi vigilem toro jacere,

Verum exsurgere, munia ampla obire,
Regem visere, regis et senatum:

Mox Musas meliuscule se habere,

N ee tristi vigiles toro jacere,

Verum exsurgere, munia ampla obire,
Regem visere, &c.

Natus est calend. Februar. anno MDVI. obiit vero XXVIII. Sep-
temb. anno MDLXXXII. ut in Indice chronologico observatum quo
magis mirari subeat amentiam contumeliosissimi apostatae Balaei‚
qui centuria XIV. numero LXXI. “ Buchananum” ait “ evangelium
magno fervore docuisse, ac deinde igne crematum ob veritatis profes-
sionem a Sodomae tyrannis.” Impostura multiplex, nam neque ille
unquam evangelium docuit, ut vita a se scripta ante mortem biennio
testatum neque igne crematus, cum praeceptor regis Jacobi, ut dixi,
Edimburgi decesserit, Bucholzeri pag. Decxvn. sed haeresis menda·
ciis crescit, et nihil tam impurum quod Balaeo non sit dignum.
Epitaphium ejus a Josepho Scaligero conditum apponam, quia ele-
gans, et vera laude plenum, nec tam ipsum laudat, quam patriam.

Postquam laude tua patriam, meritisque beasti,
Buchanane, tuis solis utrumque latus,

Contemptis opibus, spretis popularibus auris,
Ventosaeque fugax ambitionis obis,

Praemia quina quater Pisaeae functus olivae,
Et linquens :mimi pignora rara tui :

In quibus haud tibi se anteferent‚ quos Itala vates
Terra dedit; nec quos Gallia mater alit,

