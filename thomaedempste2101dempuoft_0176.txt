114 HISTORIA ECCLESIASTICA

Haec tua sunt, Buehanane, tuoque in nomine cuncta,
Canus et annus, item buccina, bucca, cano.

Carolus Utenhovius ε

Tres Italos Galli senos vicere, sed unum
Vincere scotigenam non valuere novem.

Est et praeconium eximium ejusdem, apud Conradum Rittershu-
sium in Commentariis ad Oppianum, J ul. Caesaris Scaligeri ε

Felix Georgi, lacteae venae pater,
Quae ditat immensum mare, διο.

Idem pleno ore:

Heri legebam nuper allatum mihi
Sapidum, tenellum, molle carmen, aureum,
Intelligendum vel puellis omnibus,

Si splendor, atque puritas, decus, nitor
Animum subire luculentum ullum queat ;
Intelligendum non facile doctis viris,

Nisi mentis excitetur ardor efficax,
Sententiarum propter ardorem merum, &c.

Alius nominari indignus:

Aonidum immortale decus, Buchanane‚ sororum,
Namque tibi extremae prope nato ad littora Thules,
Os tenerum Aonides sic formavere puellae,

Sic Graio pariter melle illevere labella,

Pectora Romano sic implevere sonore,

Ut te Roma, licet Scotorum ad littora natum,
Aequoreas inter cautes, atque horrida cete,
Tanquam urbe in media civem sibi vindicet ortum.
Inde autem magni te Mantua clara Maronis

J uret stirpe satum, at contra Verona Catulli 3
Asserat hinc Venusinus, et hine Pelignus, et inde
Corduba te repetat, repetat qnoque Bilbilis inde.
At vatem interea Buchananum‚ Scotia, jactes

Una tuum, felix tantis natalibus una ε

Macte quoque ingenii tanta virtute, Georgi,
Aeternum, et Latii spoliis ornatus opimis,
Invidiaque omni major, Buchanane, triumpha.

