108 HISTORIA ECCLESIASTICA

cuit. Ejus ad me venerunt:
Super Astrologia, ingens et doctum volumen ter editum La-

tine et Gallice, lib. 1.
Super Mathematica Genethliaca lib. 1.
Arithmetica lib. 1.
Musica secundum Platonicos lib. 1.
De Mathesi in genere lib. 1.

Floruit anno MDLX1V.
BUNDEVICA. 199.

BUNDEVICAM quandam, Amazonio ritu bellicosam, inter nostrates
eruditione et scriptis insignes referunt. Haec Scotorum regis filia,
Britannorum, qui nunc sunt Angli, regina, multa contra Romanos
strenue gessit, coloniamque delevit. Tacitus, Dio, Xiphilinus. Quam
scripsisse volunt varia, et in his,

Conciones Militares lib. 1.

Querelam suorum Temporum lib, 1.

Epistolas ad Principes Provinciarum (Balaeus) lib. 1.

De excutiendo J ugo Romano lib. 1. Andreas
Tiraquellus, Nobilit. cap. XXXI. num. CCCXVI.

De Obsidionibus Urbium lib. 1.

De Exercitu pedestri ducendo lib. 1.

Vixit anno salutis cx. sed nihil ipsius praeter nomen ad me per·

venisse fateor: fides sit penes illos. Eam extulit eleganti et suavi versu
Edmundus Spenserm, poeta doctissimus, in Ruinis Temporis.

GEORGIUS BUCHANANUS. 200.

“ GEORGIUS Buchananus, Minorita excucullatus, Bacchicus his-
trio, et atheus poeta,'’ inquit Gilbertus Genebrardus Chrono-
logia ad annum MDLxxn. De religione enim catholica pessi-
me est meritus, et ideo contumeliosas voces facile viro religioso
dono, cui majoris fuit momenti pietas quam eruditio. Paucis to-
tam ipsius vitam attingam. Nobili loco in Levinia natus, sed te-
nui, prima studia in patria, mox Parisiis exercuit3 vir factus, ma—

