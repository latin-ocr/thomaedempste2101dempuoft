88 HISTORIA ECCLESIASTICA

domi, sed foris illustrior, Eduardo Confessori Angliae regi in paucis
carus. Hunc nonnulli Saxonia oriundum, alii Lotharingia, vel
Germania, in Angliam trajecisse, sed sine ullo certo auctore. In An-
glia episcopatum Bathoniensem et Wellensem XIV. antistes tenuit,
seditque annis xxvn. Scripta ejus perierunt, praeter unum ‘cum hat·
epigraphe:
Compilatio Temporum lib. 1.
Consecratus est anno salutis Mxxxl.

DAVID BETONUS. 154.

DAVID Betonus Sanctandreanus, bonarum artium causa peregri-
natione suscepta, adolescens Parisiis studuit; vir factus, legatus
ad Franciscum- Galliarum regem, et Paulum ΙΙΙ. praeclare de reli-
gione Catholica et sua patria meritus, cardinalis creatus est pres-
byter sub titulo S. Stephani in Coelio Monte3 creatio incidit in xnx.
calend-'Januan anno MDxxxvnI. Paulus J ovius in Descript. Scoti-
ca: “ Fifa regio occurrit, insignis S. Andreae urbe, sacrorum primatu,
et gymnasii auctoritate, portuque clarissima, cui hodie praeest David
Betonius, purpurei galeri dignitate, vitae splendore, ac ingenii gravitate
illustris.” Tantus hic antistes a sicariis haereticis in cubiculo suo
strangulatus est; percussori nomen praecipuo Leslaeus, qui in os de-
functi minxit, ornatumque cadaver cardinalitiis insigniis parieti
appensum variis contumeliis affecerunt sacrilegi, a quibus Deus post-
ea debitas poenas exegit ; nam nullus nefariorum percussorum non
violenta morte exstinctus est, et Leslaeus sternace equo dejectus in-
teriit, memorabili sane exemplo: equus in volventis os meiens, divi-
nae vindictae certam, licet dilatam aliquandiu, severitatem ostendit.
Eduardus Hallus lib. v111. de duarum Familiar. Unione.‘ Actum deinde
sequente anno de tam indigna caede vindicanda. Jacob. August.
Thuanus lib. 111. Historiarum. Sed frustra, exinde enim res eccle-
siastica retro in dies ferri, ac haereticis vires crescere. Hujus
sunt :

De Legationibus suis lib. 1.

De Primatu Petri lib. 1. Vidit G. Bure-laius.

Epistolae ad diversos lib. 1.

