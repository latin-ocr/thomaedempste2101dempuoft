266 HISTORIA ECCLESIASTICA

sore Failbeo intentius audiente, qui et ipse cum Segenio praesens
inerat, cujus relatione et ego ipse cognovi haec eadem quae narravi.’'
Nec plura apud alium de eo. Scripsit
Acta S. Columbae lib. Ι.
Floruit anno‘salut. DLXVII. Colitur die XV. Februar. Reliquiae
colebantur in Sutherlandia. Scotichr. lib. 111. cap. XIV. '

ERVEUS. 494.

ERVEUS, monasticam vitam professus, Carmelitano se instituto addixit,
quod ea aetate mirifice apud Scotos florebat: patriam adulta aetate
relinquens, Lutetiae theologica studia amplexus, clarissimum sibi
patriaeque nomen peperit3 quem satis mirari non possum in Car-
melitana Bibliotheca omissum, cum in actis Parisiensis academiae,
et in Indiculo sit Scriptorum Scotorum, qui licet mancus sit, tamen a
diligenti est congestus, et sola nuda'que nomina complectitur. Ejus
exstat
De Conciliis Oecumenicis lib. 1. Prodiit Lutetiae.
Vixit anno Mccc.

EGINARTUS.

EGINARTUS, sive Einardus, non Franco-orientalis fuit, ut Germani
contendunt, sed Scotus, ut infra in voce Kineardus probabitur ; quo
loco abunde de illo vide.

JOANNES ELDMAIR. 495.

J OANN ΕΞ Eldmair magno nomine apud suos et Gallos claruit. Hect.
Boethius lib. xv111. Histor. Scotic. in fine τ “ Ex nostris sacra discipli-
na admodum eruditi, &c. J oannes Eldmair‚ a J acobo Kennetho‚ Sancti
Andreae episcopo, a Parisiensi academia accitus, ut in Collegio Ser-
vatoris, quod ingenti sumptu magnificentissime condiderat, egregie-
que ad studiosorum usum dotaverat, divinas atque humanas literas
profiteretur.” Ejus sunt :
In Libros Sententiarum lib. IV. J oannes Major.

