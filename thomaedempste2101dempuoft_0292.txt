230 HISTORIA ECCLESIASTICA

tesignani.’' Sixt. Senen. lib. IV. Biblioth. Sanctae z ‘⁶ J oannes Dunsius,
natione scotus, ex Minorum familia, Alexandri Alensis Britanni Lu-
tetiae auditor, admirandae eruditionis subtilitate praeditus, ob profun-
dissimam dicendi obscuritatem Σκοτεινός, id cst tenebricosus, quod Ana-
xagorae obscurissimi cognomen fuit, cognominatus.” Jacob. Breullius
lib. 11. Antiquitat. Parisiens. pag. DXXIV. “ Ex hoc monasterio [Fran-
eiscanorum Parisiis] plurimi sanctitate et doctrina pollentes prodie-
runt. In his Nicolaus Lyranus, Bibliorum glossographus, et quidam,
cognomento a patria sua sumpto, Scotus vocatus, et Doctor subtilis,
cujus memoria nunquam est peritura, praesertim inter scholasticae
sapientiae professores, ob eruditionem quam scriptis suis insevit, hae-
reticorum impietati retundendae opportunam.'’ Eadem chronologi
omnes.

Multa de eo fabulose traduntur, ut quod imaginem Deiparae in
sancto sacello Lutetiae, disputaturus de conceptione ejusdem, preci-
bus incurvaverit; quod Roma Parisios biduo venerit, causam illam
propugnaturus; denique, “nondum mortuum fuisse, eumin sepulchrum
illatus est, sed duntaxat lethargo correptum ferunt, quod aperto se-
pulchro postea innotuerit, dum in gradibus mausolei devoratis ma-
nibus repertus est‚'’ ait Gilbertus Genebrardus Chronolog. pag.
DCLXVII. Eademque paulo ante Jovius in Elogiis Virorum doc-
trina illustrium. Quod commentum exagitat acriter et erudite
Matth. Ferchius, vir ornatissimus, F ranciscani ordinis provincialis,
et modeste Bzovium Polonum officii admonet exculto opere nuper
Camberii edito. Id ipsum etiam Aubert. Miraeus in Chronico refutat,
quod Coloniae nulla sit in archivis monasterii mentio, aut epita-
phiis variis tumulo appensis. Ita enim ille : ‘⁶ J o. Dunsius Scotus,Doct.
Subtilis cognomento‚” &c. Accedit sanctitatis opinio qua usquc in
hodiernum diem clarus est, nam et ara cum lampade ardente Dumfri—
'sii erat, et Mauritius Hibernicus ante cxx. annos eum Sanctum
ubique vocat, et consentit Matthaeus Ferchius idem, ordinis Sera-
phici socius, quae cum tali fato pugnare videtur, et refellit Joannes
Stommelius oratione de illo Bononiae edita, quam adi: quod tamen
figmentum scioli avide arripuerunt. Janus Vitalis maledicentissi-
mus a J ovio corruptus, inficetus scurra:

Quod nulli unquam hominum accidit, viator,

